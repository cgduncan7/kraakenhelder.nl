+++
title = 'FlashFoods'
draft = false
[params]
  author = "Justyna"
+++
27 juli 2023
FlashFoods verlaat Portugal, Spanje en Italië op “ordelijke wijze” 
FlashFoods kondigde zijn terugtrekking uit drie Europese landen aan. Het bedrijf verlaat Portugal, Spanje en Italië en blijft in het Verenigd Koninkrijk, Duitsland, Nederland en Turkije. De reden die FlashFoods geeft voor zijn vertrek is dat het bedrijf “de financiële middelen wil gebruiken op bestaande markten, waar de kans op operationele winstgevendheid groter is”. FlashFoods verklaarde dat de landen waar het blijft al “96% van de omzet genereren”. Wat betekent dit voor de werknemers in de getroffen landen? Het is al bekend dat het hele personeelsbestand van 1,560 mensen wordt ontslagen.


Carlos staarde nog een minuut naar zijn computerscherm. Hij fronste en keek afwezig naar zijn kom muesli, al drassig geworden. Hij had er geen zin meer in. “Dat kan niet waar zijn. Ik geloof het niet”, mompelde hij, stond op en ging naar het balkon om zijn eerste sigaret van de dag te roken. Zijn woede steeg. Het was al ontzettend heet, ondanks dat het nog vroeg was. De stad Barcelona werd langzaam wakker. De geur van vers brood van de bakker, nu vermengd met sigarettenrook, verspreidde zich al door de straat. Alles was gisteren in orde. Hij was een gemiddelde, redelijk gelukkige man van in de dertig. Hij had een goedbetaalde baan die stressvol, maar interessant was. Hij werd gerespecteerd door zijn collega’s. Vandaag… het blijkt dat hij geen baan meer heeft en geen respect van zijn werkgever. Dat was duidelijk. Hij kon niet geloven dat hij over zijn ontslag hoorde via een nieuwswebsite. Het was echt surrealistisch. Hij stond boos, verdrietig en vernederd op het balkon. Hij keek naar beneden en zag mensen met drukke levens in een ontwakend Barcelona. Zijn telefoon maakte een vrolijk geluid. Een melding: “Belangrijke online vergadering met het hele bedrijf. Alle FlashFooders zijn verplicht om aanwezig te zijn”. Carlos zuchtte en ging terug naar zijn appartement om zijn laptop te pakken. 

